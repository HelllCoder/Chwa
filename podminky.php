<!DOCTYPE  html>
<html>
<head>
<title>Herní podmínky</title>
<meta charset = "utf-8">
</head>
<body>
<h1>Všeobecné obchodní podmínky</h1>
<br>
<h4>Č. 1 - Obecné</h4>
Registrací do hry udává uživatel požadavek o zkonsolidovaní smlouvy o bezplatném užívání s týmem LerainSoftware (nadále pod názvem "Vývojáři"). Žádost je vývojáři přijata, když dojde k otevření osobního účtu, který umožňuje přístup do virtuálního prostoru hry. Základem smlouvy o užívání jsou tyto Všeobecné obchodní podmínky. Seznámení s nimi uživatel stvrzuje svým přihlášením. Vedlejší ujednání neexistují. Smlouvy o užívání uzavírají vývojáři výhradně s fyzickými osobami. Smlouva o užívání platí po dobu neurčitou a obě strany ji mohou kdykoliv, bez nutnosti předběžného upozornění, zpravidla e-mailem, řádně ukončit. Neexistuje žádný nárok uživatele na otevření účtu a umožnění účasti na hře ani na zachování hry nebo její dostupnosti. Vývojáři si vyhrazují právo hru kdykoliv změnit nebo upravovat nebo bez udání důvodů ukončit nebo pozastavit. Vývojáři můžou tyto Všeobecné obchodní podmínky kdykoliv pozměnit. Uživatele na případné změny vždy předem upozorní. Pokud se tak stane, uživatel veřejně vyjadřuje souhlas s novými Všeobecnými podmínkami opětovným hraním (přihlášením ke hře) prováděným po upozornění.
<br>
<br>
<h4>Č. 2 - Účet / vlastnictví virtuálních statků</h4>
Název účtu musí mít minimálně 3 znaky, ale nesmí jich mít více než 20, a může se skládat z písmen, číslic, mezer nebo i některých speciálních znaků. Nemůže však být stvořen pouze z číslic. Při výběru názvu účtu se musí respektovat práva na ochranu jména reálně existujících osob. To platí také pro pojmenování skupin, které nesmí být pojmenovány podle existujících klubů, firem či značek. Všechny účty, včetně všech měn, atributů, společníků atd., které k nim patří, jsou virtuální statky ve hře. Uživatel získává na svoji postavu výhradní, na všechny ostatní účty jen nevýhradní právo na používání. Práva na používání jsou časově omezena na dobu platnosti smlouvy, pokud není ve hře uvedena platnost kratší. Uživatel prostřednictvím práv na užívání nenabývá vlastnictví ani jiných práv k virtuálním statkům. To platí i pro účty, které uživatel může používat na základě prémiového účtu (viz § 8). Není dovoleno účty kupovat, prodávat, darovat nebo vyměňovat mimo hru. Také pokus o taková předání může být trestný. Přístupové údaje k účtu se nesmějí prodávat ani jiným způsobem předávat. Každý hráč je odpovědný za zabezpečení svých účtů a je nabádán, aby si zvolil bezpečné heslo. Za ztrátu virtuálních statků nepřebírají vývojáři žádnou odpovědnost. V případě pochybností musí uživatel prokázat, že ztráta nebyla způsobena jeho vinou v důsledku volby nedostatečně bezpečného hesla a jeho zacházení se zvoleným heslem.
<br>
<br>
<h4>Č. 3 Autorská práva a práva na užívání</h4>
Vlastníkem práv na jméno a autorských práv ke hře jsou vývojáře a popř. příslušní poskytovatelé licencí. Vlastníkem práv na užívání jsou výhradně vývojáři. Rozmnožování nebo používání poskytovaných obrázků, zvukových dokumentů, filmových sekvencí a textů v jiných elektronických nebo tištěných publikacích není bez výslovného souhlasu vývojářů povoleno. To zahrnuje všechny známé způsoby použití (televize, online streamování, rozhlas, internet, e-mail, tisk atd.). Každé použití hry k ekonomickým účelům vyžaduje výslovný, písemný souhlas vývojářů.
<br>
<br>
<h4>Č. 4 Více účtů / sdílení účtů</h4>
Každý uživatel může hrát jen s jedním účtem. Pokud hráč hraje s více než jedním účtem, může být potrestán trvalým zablokováním všech dotčených účtů. 
Na jednom účtu smí hrát pouze jedna osoba. Sdílení účtu, tedy střídavé hraní více osob na jednom účtu, není povoleno. 
<br>
<br>
<h4>Č. 5 Pravidla chování</h4>
Uvádění cizích produktů, nabídek, webů nebo firem, odkazování na ně a jejich propagace nejsou v žádné podobě povoleny. Texty napsané uživatelem ve hře, jako jsou popisy, jména, názvy cechů, popisy cechů, příspěvky na fóru, odkazy nebo zprávy, které překračují etické hranice, které poškozují důstojnost některé osoby, nebo které porušují platné právo, zejména zákonnou ochranu mládeže, stejně jako obsah, který k tomuto vyzývá, příp. odkazy na takový obsah, mohou být vývojáři změněny nebo smazány a příslušné účty mohou být zablokovány nebo smazány. Mimo to, je třeba počítat s trestněprávními důsledky. Vývojáři si nepřivlastňují uživateli napsané nebo odkazované texty. Kontrola se provádí namátkově a na základě konkrétního upozornění. Je zakázáno vydávat se ve hře, zejména na fóru, za jiného uživatele nebo pracovníka podpory, správce komunity, vývojáře apod. nebo jiným uživatelům vyhrožovat sankcemi ze strany těchto osob.
<br>
<br>
<h4>Č. 6 Prosazování pravidel</h4>
Prosazování pravidel zajišťuje tým sestávající z komunitních správců (CoMa), herního personálu a pracovníků podpory. S nimi se lze spojit prostřednictvím soukromé zprávy ve hře, aby bylo zajištěno důvěrné zacházení s údaji dotčeného uživatele. Pokud se uživatel pokusí obejít rozhodnutí učiněné kompetentní osobou tak, že se se stejnou záležitostí obrátí na jinou osobu, může to vést k zablokování nebo smazání jeho účtu.
<br>
<br>
<h4>Č. 7 Ochrana osobních údajů</h4>
Pro přihlášení do hry se shromažďuje pouze velmi málo údajů. K nim vedle e-mailové adresy patří pouze heslo k přihlášení a přezdívka. Akceptováním těchto podmínek uživatel souhlasí s tím, že jeho data (IP, datum registrace...) budou uloženy v databázi této hry a v případě spárování s Lerain Account v centrální databázi vývojářů, můžou být i bez předchozího varování, zabanovány nebo smazány. Dále souhlasí s tím, že vývojáři můžou poskytnout data z databází v případě vyšetřování podvodu ve hře nebo jiných projektů vývojářů, stejně jako s tím, že jeho data nebudou nikomu jinému, než vývojářům přístupna. Nakonec taky projevují svůj souhlas také s tím, že heslo bude šifrováno a nebude se rozšifrovávat vývojáři.
<br>
<br>
<h4>Č. 8 Náklady</h4>
Hru lze hrát zcela zdarma. Přihlášením ani v průběhu hry nevznikají žádné automatické náklady. Uživatel má nicméně možnost nechat si za úplatu připsat jednotky prémiové měny. Ty budou přiřazeny tomu uživatelskému účtu, ze kterého jsou vyžádány. Ceny jsou uvedeny přímo v příslušné herní nabídce. Prémiová měna může ve hře sloužit k zisku obecní herní měny, Lerain Coin (nadále LC). S nima se dá urychlit kvalitativní posun účtu do kterého se LC investují. Jednotky prémiové měny potřebné pro tento obsah jsou vždy zřetelně uvedeny. Vzhledem k tomu, že převod na LC lze použít pouze v případě, že jsou na uživatelském účtu k dispozici jednotky prémiové měny, nemohou vyvstat neočekávané náklady. 
V zájmu ochrany mladších hráčů hra nenabízí možnost vyhrát peníze nebo se nechat vyplatit. Jednotky prémiové nebo obyčejné měny tudíž nemohou být vyměněny za reálnou měnu ani v takové měně vyplaceny mimo prostředí hry. Nespotřebované jednotky s ukončením smlouvy o užívání propadají.
Pokud je uživatel nezletilý, objednáním jednotek prémiové měny výslovně potvrzuje, že mu prostředky potřebné k jejich zaplacení byly přenechány právě k tomuto účelu nebo k volnému užívání.
<br>
<br>
<h4>Č. 9 Závěrečná ustanovení</h4>
Vývojáři nepřebírají zodpovědnost za jakékoliv škody ve spojitosti s užíváním hry. Tím, že uživatel tyto podmínky akceptoval, jeví svůj souhlas s tím, že nastane-li nějaká škoda, bude za to odpovědný pouze sám uživatel.
Platí právo České Republiky s vyloučením kupního práva OSN a českého mezinárodního soukromého práva.
Pokud části těchto podmínek nejsou, přestanou být nebo nejsou kompletně v souladu s platným právním stavem, zůstávají ostatní části těchto podmínek ve svém obsahu a své platnosti nedotčeny. Neplatná část bude nahrazena právně účinnou úpravou, která jí je z ekonomického hlediska nejbližší.
</body>
</html>